---
title: "GDG Devfest İstanbul 2015"
layout: post
date: 2016-01-04 22:44
image: /assets/images/post-images/gdg-icon.png
headerImage: /assets/images/post-images/gdg-icon.png
tag:
- gdg
- devfest
- google
blog: true
author: ahmetsina
description: Devfest 2015 İstanbul maceraları
---


2015’te GDG Devfest’ler son 3 aylık bir süre zarfında Türkiye’nin birçok şehrinde gerçekleşti. Ben de bunlardan ikisine katılma fırsatı buldum.

İstanbul ve Tekirdağ Devfest’ine. İstanbul Devfest’i 29 Kasım’da Bahçeşehir Üniversitesinde gerçekleşti. Biz de Tekirdağ chapterı olarak 5-6 kişilik bir katılımla bir gün öncesinden gidip hazırlıklara yardımcı olduk.

Katılımcıların tişörtleri, çantaları, görevlendirmeler ve daha bir çok işi hallettik. [Said Tahsin][1] de küçük bir GO Pro aksiyon kamerası verdi time lapse çekimi için.  Gece 1:30’a kadar yapmamız gerekenleri yaptık ve gece kalacağımız yerlere intikal ettik. Sabahın ilk ışıklarıyla beraber etkinlik yerimize gittik. Bizden önce gelenler olmuş. Hele ki Çorlu grubuna çok şaştık. Çünkü grup 6:30 gibi Çorlu’dan çıkmışlar, 7:30’da etkinlik yerine gelmişler. Normalde 1 saate kadar Mahmutbey gişelerine varamazsın ama onlar Mahmutbey’i bırak, Beşiktaş’a kadar gelmişler. Zaman içinde yolculuk yapmışlar resmen…  Neyse, etkinlik öncesinde sunum yerlerinde kontrol yaptık ve bazı teknik hatalarla karşılaştık. Neyse ki bir çoğunu halledip açılış konuşmasına girdik.


[Barış Yesugey][2]‘in açılış konuşmasına biraz geç kaldım. Salon hınca hınç dolmuştu zaten. Google’ın Türkiye ve yakın coğrafyasındaki etkinliklerinden, yazımın sonrasında da bahsedeceğim Launchpad etkinliğe kadar bir çok konuya değindi. Gerçekten bu konuşmadan sonra büyük bir hareketlilik başladı etkinlik alanında. Ben o ara kamerayla uğraştım. Hafıza kartı yoktu. Gittim aldım geldim. Sonra kayıt yapmaya çalıştım tam düzgün kaliteyi alamadım. Ve zaten hemen şarjı bitti. Zaten telefonla da senkronize bir cihaz olduğu için pek kullanışlı değildi. Onu halledeyim derken Jana Moudrá’nın Dart sunumunu kaçırdım. Halbuki Dart’a da bayağı merakım vardı…

Öğleden sonraki görevim Bosphorus salonundaki takdim ve destek işleriydi. Sunum öncesi konuşmacının takdimleri yapıp gerekli teknik ayarlamaları yaptık. Eş zamanlı olarak sunumlar gerçekleştiği için de diğer sessionlarda ne oluyor diye merak etmiyor değildim. Fırsat buldukça da onlara göz attım.

Salondaki son sunum bütün GDG chapterlarının toplanıp sohbet havasında konuşma yapıldığı Unconference bölümü oldu. Etkinlik yapılan çekilişler ve kapanış konuşmasıyla son buldu. İyi bir ekip çalışmasına dahil olmak ve diğer GDG ekipleriyle de tanışmak benim için büyük bir mutluluktu gerçekten. Bir sonraki GDG İstanbul Devfest’i iple çekiyorum…

<iframe width="560" height="310" src="https://www.youtube.com/embed/2jjAn1NNQC8" frameborder="0" allowfullscreen></iframe>

[1]: https://plus.google.com/+SaidTahsinDane
[2]: https://plus.google.com/+BarisYesugeyy
[3]: /assets/images/post-images/brs-dfist.jpg
