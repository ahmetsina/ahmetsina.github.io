---
title: Seneden Sonra
layout: post
date: 2019-06-30 19:19
image: https://panthertales.org/wp-content/uploads/2018/05/download-2.jpg
headerImage: https://panthertales.org/wp-content/uploads/2018/05/download-2.jpg
tag:
- İş
- Uygulamalar
- Kültür
blog: true
author: ahmetsina
description: Bir senede çok şey oldu.
---

Yaklaşık neredeyse bir sene olmuş buraya yazı yazmayalı. Nedeni ise basit: Üşengeçliğim. Markdown'a geçtikten sonra elim bir türlü yazı yazmak istemiyor. 
En son yazdığım yazı ise üniversite okumakla alakalıydı. Diferansiyel Denklemler dersini geçemememden yakınmışım. Bu dersi hala veremedim ve artık vermek de istemiyorum açıkcası. Belki hocası değişirse verebilirim çünkü tek ders sınavına gidiyorsunuz o kadar para veriyorum zaman ayırıyorum aldığım sonuç hep aynı. Yani artık umut yok gibi..

Neyse geçelim bu mevzuyu. Asıl güzel olan 23 Temmuz 2018'de **[Applogist](http://applogist.com) ** şirketinde iOS Developer olarak işe başladım ve halen burada işime devam etmekteyim. Ortam ve edindiğim tecrübeler mükemmel. 1 sene içerisinde benim yürüttüğüm 2 proje vardı ve şu an bir yenisi daha geliyor. Hali hazırda App Store'da yayımlanan projelerim [RadyoBurada](https://apps.apple.com/tr/app/radyo-burada-t%C3%BCm-radyolar/id1435313429?l=tr) ve [Lingusta](https://apps.apple.com/tr/app/lingusta-metodu/id1459501143) 


**RadyoBurada**

[Şu linkten indirip](https://apps.apple.com/tr/app/radyo-burada-t%C3%BCm-radyolar/id1435313429?l=tr) görebileceğiniz ve isminden de anlayacağınız üzere bir internet radyoları uygulaması. Uygulama sayesinde 1000'den fazla internet radyo dinleyebiliyorsunuz, beğendiğiniz radyoyu favorilere alabiliyorsunuz, eğer araçta iseniz araç modu ile daha kolay erişim ve kontrole sahip olabiliyorsunuz. 

Gelelim bu projenin bana kazandırdıklarına. Öncelikle şirketimiz birbirinden farklı müşterilere, farklı mobil çözümler ve hizmetler sunuyor ve bizim de buna adapte olmamız gerekiyor haliyle. RadyoBurada projesi benim yürüttüğüm geniş çaplı bir proje sayılabilir. Çünkü arkaplanda [AVFoundation](https://developer.apple.com/av-foundation/) multi medya kütüphanesinin kontrolünü ve bunun sunumunu iyi yapmamız gerekiyordu. Tabi bunun üzerine yazılmış hali hazırdaki kütüphanelerden de yararlandık. Ses kontrolünü sağlamak çok sancılı bir süreç fakat kazandırığı tecrübeler de bir o kadar fazla.  

Projenin ilk düşünülen hali ile son düşünülen arasındaki üyelik ve kullanıcı yapısında değişiklikler oldu. En başta sosyal medya entegrasyonu düşünülmüştü ona göre tasarlamıştık. Fakat sonradan sadece aygıt bazlı bir kullanıcı yapısına dönüştürdük. Bu aşamada her iki yöntemin nasıl işlediğine dair büyük tecrübeler edindim diyebilirim. 

**Lingusta**

[Bu uygulama](https://apps.apple.com/tr/app/lingusta-metodu/id1459501143) Lingusta şirketinin kendi geliştirdiği İngilizce dil geliştirme metodunu kullanıcılarına sunan bir uygulama. Uygulama içerisinde eğer misafir kullanıcı iseniz deneme derslerini dinleyip okuyabiliyor eğer beğenirseniz uygulama içerisinden üye olarak satın alabiliyorsunuz. Ve dinleyip okuduğunuz derslerdeki durumunuzu bir dashboard sayfasından görebiliyorsunuz. 

Gelelim bana kazandırdıklarına.  Uygulama yine RadyoBurada uygulamasındaki gibi AVFoundation kütüphanesinin işlerini içeriyordu. Yani yine ses kontrolü işleri.. RadyoBurada'dan tek farkı ise RadyoBurada'da dinlenilen radyolarda canlı yayın olduğundan sadece durdurup çalma özelliği vardı. Bunda ise ileri geri sarma, başa alma, en son dinlediğin yerden devam etme gibi artı özellikler vardı. Tabi bu özellikler yeri geldi sinimizi bozdu, yeri geldi çok şey de öğretti. 

Bu iki proje ile birlikte AVFoundation konusunda baya bir tecrübe edinmiş oldum. Aslında bu süreçleri ve tecrübeleri sıcağı sıcağına burada yazıp aktarmak istedim fakat üşengeçlikten yapamadım işte. Çünkü arada sadece böyle büyük kütüphane araçlarıyla değil mimarisi olsun, kullanılan podları olsun öğrendiğim çok şey var.

Tabi bunu ileriki aşamalarda inşallah yapmayı düşünüyorum. Belki bir [Jonh Sundell](https://www.swiftbysundell.com/) kadar yazamasak da ben de biraz dile getirmeye çalışırım.


**Diğer Mevzular**
- İstanbul'da 96 tane müze var bunların bir kısmını gezdim. Ve diğerlerini de gezmeyi planlıyorum haftasonları.
- **Game Of Thrones** finali tam bir fiyaskoydu. Teorilere ters düşelim diye kurguyu bitirdiler. Ama **HBO** [Chernobyl ](https://www.hbo.com/chernobyl)  5 bölümlük mini dizisiyle bizi yine alt üst etti. Gerçekliği tabi ki de tartışılır ama ben daha çok kurgudaki ince detayların düşünülmesine ve verdiği etkiye hayran kaldım. Kesinlikle izlemenizi 
- Yerel Seçim mevzusu da bitti çok şükür.  A veya B kişisi farketmez kim kazanırsa kazansın ama millet kendi gündemine dönsün rica ediyorum. Üsküdar'da görmediğimiz festival havası kalmadı. :/
- Rus klasiklerine devam ediyorum. Betimlemeler sarıyor...
- Dostlarımla Ramazan bayramı öncesi Akdeniz ve Ege turu yaptık bir günlük. Ve Ölüdeniz-Marmaris-Akyaka-Kuşadası-Balıkesir rotasında güzel bir araba yolculuğu oldu. Daha önceden gidip görmediğimiz yerlerdi buralar. En azından benim için. Ve Ölüdeniz ve Kuşadasının denizine bayıldık. Buralara girmenizi şiddetle tavsiye ederim.

<p>

Yazacak çok şey vardı da şimdilik bu kadar yeter umarım elim klavyeye biraz daha gider de daha fazla yazarım. 
Son olarak güzel bir şarkıyı paylaşayım. Kalın sağlıcakla..
<iframe src="https://open.spotify.com/embed/track/6TqNghTOWL9NY0wGeziTpi" width="300" height="380" frameborder="0" allowtransparency="true" allow="encrypted-media"></iframe>